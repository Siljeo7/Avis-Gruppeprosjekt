<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tar grep om KI i høyere utdanning</title>
    <link rel="stylesheet" href="artikkel.css">
    <link rel="stylesheet" href="style.css">
</head>

<body>
    
    <h1>Tar grep om KI i høyere utdanning: – Viktig, mener jusstudent</h1>

    <section>
        <article>

            <h2>Studenter over hele landet føler seg usikre på KI-regler. Regjeringen setter nå ned et ekspertutvalg som skal lage kjøreregler og gi råd om bruk av KI i høyere utdanning.</h2>
            
            
            <p> Jeg tror det er viktig å stille krav til de ulike fakultetene hvordan man skal behandle dette på de respektive
                fagfeltene.
                
                Det sier jusstudent ved UiT Norges arktiske universitet, Jakob Flataker Botn. I likhet med flere andre
                studenter, etterlyser han bedre veiledning og retningslinjer for bruk av KI i utdanningen.
                
                – For meg er det ingen tvil om at bruk av kunstig intelligens har kommet for å bli.
                
                Han har forståelse for at KI er nytt for alle, inkludert underviserne. Likevel mener han det er viktig å være
                bevisst på ansvaret de har for å henge med i utviklingen.
                
                – Jeg tror det er lurt å henge seg på utviklingen heller enn å ignorere at den kommer.
                
                NRK har tidligere snakket med studenter som etterlyser bedre informasjon knyttet til KI-regler på eksamen.
                Fredag setter regjeringen ned et ekspertutvalg som skal analysere hvilke muligheter og utfordringer
                KI-teknologier innebærer for høyere utdanning.
                
                Arbeidet skal danne grunnlaget for å gi råd om hvordan teknologiene best kan brukes i høyere utdanning.
            </p>
            
            <h3>Verdien av utdanning</h3>
            <p>
                Norges forsknings- og høyere utdanningsminister, Sigrun Gjerløw Aasland (Ap), poengterer at kunstig intelligens
                skaper store muligheter, også for læring, men at retningslinjene må bli tydeligere.
                – Vi har sett den siste tiden at mange studenter etterlyser tydeligere kjøreregler, og er usikre på hvordan man
                skal bruke KI. Derfor har vi behov for bedre veiledning, både til lærestedene og studentene, sier hun.
                
                Studiebarometeret for 2024 viste at andelen som brukte kunstig intelligens i studiearbeidet, var på 81 prosent.
                Det er en økning på 20 prosent fra 2023.
                
                Likevel rapporterte to av tre studenter at de ikke får god nok opplæring i bruk av KI-verktøy.
                – Det som er tydelig i Studiebarometeret for 2024, er at mange bruker KI, samtidig som mange er usikre på
                hvordan det er riktig å bruke KI. Vi har lyst til at de skal få en større trygghet og vite at KI kan hjelpe i
                studiene, men vi skal også passe på at vi gjør det riktig og ordentlig, sier hun.
                
                Student, Jakob Flataker Botn, mener det er viktig at studenter forstår hva som er innafor regelmessig med bruk
                av KI. Samtidig som de får et bra utbytte av det.
                
                – Det kan bli en hvilepute og en form for juks, men så kan det også være en veldig god læringsassistent.
                
                
            </p>
            
            <h3>Ekspertutvalg</h3>
            <p>Professor i fysikk ved UiO, Anders Malthe-Sørenssen, skal lede ekspertutvalget som består av ni fagfolk fra ulike
                deler av landet.
                
                De skal bidra med hver sin kompetanse i arbeidet med kunstig intelligens og studenter.
                
                1. oktober 2026 skal ekspertutvalget levere en rapport til regjeringen.
                
                – Vi er interesserte i å se på hvordan innholdet i utdanningen bør endre seg for at studentene skal få den
                kompetansen de trenger fremover, sier Malthe-Sørenssen.
                Både Aasland og Malthe-Sørensen mener det er viktig å inkludere studentene i prosessen.
                
                – Det er viktig å få inn studentenes perspektiv i arbeidet, da utvalget er satt ned på bakgrunn av deres
                bekymring, sier Aasland.
                
                I tillegg til å ha en student med i eksperutvalget, vil de også invitere studenter til innspilssmøter gjennom
                arbeidet de nå skal sette i gang.
                
                Det gleder student Jakob Flataker Botn.
                
                – Jeg tenker det er fint å ha perspektiver både fra studentene og fra de ansatte.
            </p>
        </article>
        <aside></aside>
    </section>

</body>

</html>